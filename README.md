# ProjectWorkAPS

Nel contesto della trasformazione digitale, cresce l'esigenza di rilasciare, detenere e verificare attestazioni digitali relative a fatti, diritti, qualifiche o stati personali. Queste attestazioni, note come credenziali digitali, svolgono un ruolo chiave nel garantire l'integrità, l'affidabilità e la trasparenza nei processi di scambio di informazioni tra individui ed enti.
Questa necessità si manifesta in modo particolarmente evidente nel settore dell'istruzione, soprattutto in contesti internazionali come il programma Erasmus+, dove studenti, università e organismi accademici (es. enti di accreditamento o la Commissione Europea) richiedono strumenti sicuri per condividere, verificare e, se necessario, revocare attestazioni accademiche (esami superati, titoli conseguiti, frequenze certificate, ecc.).
Le soluzioni attualmente impiegate si basano spesso su architetture centralizzate, con limitata interoperabilità e un controllo ridotto da parte dell'utente sulla propria privacy. Inoltre, questi sistemi raramente offrono una gestione efficace della revoca delle credenziali o un controllo granulare delle informazioni da condividere.
Per affrontare queste criticità, si sta diffondendo un nuovo approccio alla gestione dell'identità digitale ispirato ai principi della Self-Sovereign Identity (SSI), che pone l'individuo al centro del controllo delle proprie informazioni.
In questo lavoro, ci si rifà a questo paradigma adottando una versione semplificata, focalizzata sui concetti di Verifiable Credentials (VC), Verifiable Presentations (VP) e Decentralized Identity (DID). L'obiettivo del presente Project Work è la progettazione di un sistema decentralizzato per la gestione delle credenziali accademiche digitali, con particolare attenzione alla selettività nella presentazione (selective disclosure) e alla revoca controllata, garantendo sicurezza, autonomia e trasparenza tra i diversi attori coinvolti. 
